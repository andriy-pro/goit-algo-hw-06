Repository for the homework solution from the GoIT course 'Basic Algorithms and Data Structures', HW-06.

# Вступ

## Вибір мережі для виконання завдання

### 1. Вибір мережі енергетичних об'єктів

Для виконання завдання було обрано мережу енергетичних об'єктів України через її актуальність та значущість. Аналіз та моделювання такої мережі може допомогти зрозуміти критичні вузли та можливі шляхи покращення стабільності та стійкості енергопостачання. Крім того, енергетична мережа є добре документованою та містить чіткі дані про потужності станцій і відстані між ними.

### 2. Принципи вибору вузлів для мережі

Вузли для мережі обиралися на основі наступних критеріїв:
- **Важливість і потужність:** Було відібрано найбільші електростанції, що відіграють ключову роль в енергопостачанні України.
- **Розташування:** Вузли обиралися так, щоб охопити різні регіони країни, забезпечуючи географічну репрезентативність мережі.
- **Доступність даних:** Обиралися об'єкти, для яких є доступні та перевірені дані щодо їх потужності та розташування.

#### Обрані станції

| Станція               | Потужність (МВт) | Широта  | Довгота |
|-----------------------|------------------|---------|---------|
| Бурштинська ТЕС       | 2300             | 49.2066 | 24.6255 |
| Добротвірська ТЕС     |  700             | 50.0046 | 24.2952 |
| Криворізька ТЕС       | 2820             | 47.9142 | 33.3233 |
| Курахівська ТЕС       | 1500             | 47.9780 | 37.2827 |
| Ладижинська ТЕС       | 1800             | 48.6536 | 29.2692 |
| Придніпровська ТЕС    | 1765             | 48.4472 | 34.9943 |
| Південноукраїнська АЕС| 3000             | 47.8148 | 31.2065 |
| Рівненська АЕС        | 2835             | 51.3272 | 25.0928 |
| Трипільська ТЕС       | 1800             | 50.1023 | 30.7673 |
| Харківська ТЕЦ-5      |  540             | 50.0056 | 36.2292 |
| Хмельницька АЕС       | 2000             | 50.3016 | 26.6419 |

Ця таблиця містить обрані станції, їх потужність та географічні координати.

### 3. Вибір кількості ребер до кожного вузла

Кількість ребер до кожного вузла обиралася на основі наступних правил:
- **Пряме сполучення між найближчими вузлами:** З'єднані вузли, які географічно розташовані найближче один до одного.
- **Важливість вузлів:** Великі електростанції мають більше сполучень через їх стратегічне значення.
- **Прямі високовольтні лінії:** Враховувалися високовольтні лінії (наприклад, 750 кВ) для з'єднання важливих вузлів.
- **Логічні маршрути:** З'єднання між вузлами відображають логічні маршрути передачі електроенергії.

### 4. Визначення ваги ребер між вузлами

Ваги ребер між вузлами визначалися на основі географічної відстані між станціями. Це дозволяє створити зрозумілу та логічну модель мережі, де відстань відображає енергетичні витрати на передачу струму між об'єктами.

#### Розрахунок ваги ребер
Відстань між електростанціями обчислюється за допомогою формули гаверсинуса. Ця формула дозволяє обчислити відстань між двома точками на поверхні сфери, використовуючи їхні географічні координати (широту і довготу). Для обчислення відстані по координатам можна використовувати:
- бібліотеку `haversine`
- бібліотеку `geopy`
- власною імплементацією формули гаверсинуса.

**Формула гаверсинуса**

Формула гаверсинуса була запропонована Джеймсом Інманом у 1835 році і виглядає так:

$$ 
d = 2r \cdot \arcsin\left(\sqrt{\sin^2\left(\frac{\Delta \phi}{2}\right) + \cos(\phi_1) \cdot \cos(\phi_2) \cdot \sin^2\left(\frac{\Delta \lambda}{2}\right)}\right) 
$$

де:
- $\phi_1, \phi_2$ — широти двох точок в радіанах,
- $\Delta \phi = \phi_2 - \phi_1$ — різниця широт,
- $\Delta \lambda = \lambda_2 - \lambda_1$ — різниця довгот,
- $r$ — радіус Землі (приблизно 6371 км).





**Відмова від сторонніх бібліотек**
Для обчислення ваги ребер вирішено не використовувати сторонні бібліотеки (такі як `geopy` та `haversine`) з наступних причин:
1. **Простота та самодостатність коду**: Використання стандартних бібліотек дозволяє уникнути додаткових залежностей, що полегшує встановлення та використання скрипту.
2. **Прозорість обчислень**: Відкритий код для обчислення відстаней дозволяє краще розуміти та контролювати процес обчислень.
3. **Зменшення потенційних конфліктів**: Відсутність сторонніх бібліотек зменшує ризик конфліктів версій та сумісності при розгортанні коду в різних середовищах.


> **Примітка:**
> 
> Під час порівняння результатів власної реалізації та використання бібліотеки `haversine` показало розбіжності у межах 0,5 метра *(максимальна розбіжність: 0.407 метра між Трипільською ТЕС та Хмельницькою АЕС)*.
> Тоді як розбіжності з результатами `geopy` досягали для деяких пар станцій майже кілометра *(найбільше відхилення: 909.32 метра між станціями Трипільською ТЕС і Хмельницькою АЕС; найменше: 39.39 метра між Бурштинською ТЕС і Добротвірською ТЕС)*.
#### Припущення щодо розбіжностей

Розбіжності результатів порівняння з бібліотекою `geopy` можуть бути зумовлені кількома факторами:

1. **Різні моделі форми Землі**: 
   Власна реалізація та бібліотека `haversine` використовують сферичну модель Землі (радіус = 6371 км), тоді як `geopy` використовує еліпсоїдальну модель, яка враховує реальну форму Землі, що є більш точною для обчислення геодезичних відстаней.
2. **Точність обчислень**:
   Формула гаверсинуса є апроксимацією, яка добре працює для більшості практичних задач, але може мати похибки у порівнянні з більш точними геодезичними методами.

3. **Облік висот та інших факторів**:
   `geopy` може враховувати додаткові фактори, такі як висоти над рівнем моря, що також можуть впливати на результати обчислень.



TODO:
## Побудова графу
Вузли розташовані на графі таким чином, щоб відображати їх реальне географічне положення, а ваги ребер визначені на основі відстаней між станціями.
### Вбудована функція
### Метод
### Географічні

Оскільки бібліотека Matplotlib автоматично налаштовує видиму область графіку залежно від діапазону координат вузлів, забезпечується оптимальне відображення всіх елементів.


На основі пошукових даних у відкритому доступі, не було знайдено даних про пряме сполучення між Бурштинською ТЕС та Ладижинською ТЕС, попри їхнє відносно близьке географічне розташування (150-160 км). Крім того, відповідно до принципів вибору кількості ребер для кожного вузла, в отриманому графі гіпотетичне сполучення між цими станціями виглядає одним з найбільш складних. Саме тому саме ці дві станції були взяті для виконання завдання 3, що полягає у знаходженні найкоротшого шляху алгоритмом Дейкстри.


Цей підхід дозволяє створити реалістичну та інформативну модель енергетичної мережі України, яка може бути використана для подальшого аналізу та оптимізації.


